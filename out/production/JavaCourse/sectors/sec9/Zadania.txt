1. Sprawdź czy wpisana liczba jest parzysta czy nieparzysta. Wypisz odpowiedni komunikat na ekran.
(podpowiedź: jeżeli reszta z dzielenia przez 2 jest równa 0 to znaczy, że liczba jest parzysta).

2. Twoim zadaniem jest obliczenie podatku od dochodu. Obecnie wynosi on 17%. Wiemy, także doświadczeni programiści potrafią zarabiać pokaźne sumy, a od pewnego dochodu zwiększony jest podatek do 32%. Sprawdź ile podatku musiałby zapłacić początkujący programista, zanim przekroczy próg wynoszący 85 528 zł, a ile już ten doświadczony.

Wzór:
dla dochodu do 85 528 zł podatek wynosi 17%,
dla dochodu powyżej 85 528 zł liczy się go następująco:
- obliczamy podatek 17% z 85 528,
- dodatkowo obliczamy podatek 32% od nadwyżki ponad 85 528 zł,
czyli dochód pomniejszony o 85 528 zł i z tego 32%.
(oczywiście obliczamy orientacyjnie, gdyż nie bierzemy pod uwagę np. ulgi podatkowej).
Uwaga: zrób dodatkowe zabezpieczenie, jeżeli ktoś miałby więcej wydatków niż przychodu, czyli podałby kwotę ujemną dochodu ;)

3. Napisz bardzo prosty kalkulator. Niech potrafi dodawać, odejmować, mnożyć i dzielić. Co więcej, niech będzie na tyle prostym kalkulatorem, że po podaniu  dwóch liczb, obliczy wynik i zakończy swoje działanie.
Dobrze jakbyś wykorzystał do tego instrukcję "switch" w celu jej przećwiczenia, chociaż na początek możesz spróbować to zrobić "if'em".
(podpowiedź: będziesz potrzebował co najmniej trzech zmiennych - dwie zmienne do przechowywania liczb oraz trzecia zmienna jako znak operacji np. '+' dla dodawania)
(podpowiedź 2: znak operacji możesz przechowywać w zmiennej typu char)